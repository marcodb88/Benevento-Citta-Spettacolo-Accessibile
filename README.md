# Benevento CittàSpettacolo Accessibile

Benevento Città Spettacolo nacque nel 1980 come Rassegna di teatro a tema. Pensato da Ugo Gregoretti che ne fu il primo Direttore artistico, elaborandone il progetto in collaborazione con il Comune di Benevento. La sua prima edizione, della durata di una settimana, vedeva l’allestimento di quattro eventi teatrali. Con il suo cartellone di spettacoli di prosa, musica, danza, di incontri, convegni ed eventi, Benevento Città Spettacolo ha visto crescere la sua dimensione occupando teatri ed architetture della città in un percorso assolutamente originale, legando così le sue proposte alla storia della città. 

Città Spettacolo si svolge solitamente a partire dal primo venerdì del mese di settembre. Per l'edizione del 2015 il programma è articolato su due fine settimana e presenta, come sempre, numerose prime nazionali di spettacoli che poi saranno messi in scena nei teatri italiani, oltre ad irripetibili eventi come quelli di Raccontami Benevento e Letture Stregate. Il primo con attori ed attrici protagonisti di brevi spettacoli ispirati alla storia ed alle architetture della città, il secondo con attori che incontrano liberamente i romanzi finalisti del Premio Strega.

Palcoscenici di Città Spettacolo sono per questa edizione il bellissimo Teatro Romano, tra i più belli dell’antichità ospitando lo spettacolo di apertura presentato dal Conservatorio di Musica Nicola Sala di Benevento, il Teatro De Simone, il Mulino Pacifico, l'Arco del Sacramento, a cui si aggiungono alcune bellissime ed importanti architetture che fanno della Città di Benevento un luogo di spettacolo privilegiato, come i sotterranei dell'antica Cattedrale, l’Hortus Conclusus, il Convitto Giannone, la Chiesa di Sant'Agostino, il Palazzo Paolo quinto. 
Il 36° Festival Benevento Città Spettacolo è realizzato con il sostegno della Regione Campania e cofinanziato dall'Unione Europea POR Campania, FESR 2007-2013.


# Google Play Store

Puoi scaricare l'applicazione al seguente link:

https://play.google.com/store/apps/details?id=org.informaticisenzafrontiere.org
